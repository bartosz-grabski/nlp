Ranskan luolista on löytynyt jäänteitä kulttuureista ihmiskunnan alkuajoilta. Pyreneiden molemmin puolin asui kivikaudella noin 30 000 vuotta sitten metsästäjä-keräilijäkansoja. He alkoivat asettua kyliin noin 4500 eaa. 500-luvulta eaa. alkaen alueelle asettui kelttejä, joita roomalaiset kutsuivat gallialaisiksi.[17]

Nykyinen Ranska kattaa suurimman osan muinaisesta Galliasta, jonka roomalainen sotapäällikkö Julius Caesar valloitti vuosina 58 eaa. – 52 eaa.[17]
[muokkaa] Keskiaika

Rooman valtakunnan jälkeen Ranskan alue kuului frankkien valtakuntaan, jonka hallitsijoina olivat ensin merovingit ja myöhemmin karolingit. Valtakunnan mahtavin hallitsija oli Kaarle Suuri, joka vuonna 800 kruunattiin myös Rooman keisariksi.[18]

Ranskan valtiona voidaan katsoa syntyneen vuonna 843, kun Kaarle Suuren kolme pojanpoikaa jakoivat valtakunnan keskenään Verdunin sopimuksella. Näin syntyneistä valtioista läntisin oli Länsi-Frankia, jonka hallitsijana oli Kaarle Kaljupää. Karolingien jälkeen valtaan nousi vuonna 987 Hugo Capet. Hänen jälkeläisiään olivat kaikki Ranskan myöhäisemmät kuninkaat, kapetingit, myös suvun sivuhaaroihin kuuluneet Valoisit ja Bourbonit[12][13].

Verdunin sopimuksella perustetuista valtakunnista keskimmäinen, Lotharin valtakunta jäi lyhytikäiseksi ja hajosi pian moniksi ruhtinaskunniksi. Osa niistä kuten Burgundi, Provence, Franche-Comté, Alsace ja Lothringen, liitettiin myöhempien vuosisatojen kuluessa yksi toisensa jälkeen Ranskaan.[19]
[muokkaa] Suurvalta-aika

Aurinkokuningas Ludvig XIV:n (1638–1715) aikana Ranska oli Euroopan keskeinen suurvalta.[20] Ranskan vallankumoukseen saakka maa oli kuningaskunta. Vallankumouksen yhteydessä maasta tuli vuonna 1792 tasavalta, joka Napoléon Bonaparten vallankaappaukseen asti. Napoleon julisti itsensä keisariksi. Vallankumoussotien tappion ja Napoleonin karkotuksen jälkeen maa palasi kuningaskunnaksi vuosina 1814–1848. Tällä välin vuonna 1830 tapahtui heinäkuun vallankumous, jossa kuningas Kaarle X syrjäytettiin, mutta tällöin kuninkuutta ei lakkautettu, vaan uudeksi kuninkaaksi tuli perustuslaillisena monarkkina hänen kaukainen sukulaisensa Ludvig Filip.

Euroopan "hulluna vuotena" 1848 kuningas Ludvig Filip syrjäytettiin helmikuun vallankumouksessa ja maasta tuli tasavalta, jonka presidentiksi valittiin Napoleonin veljenpoika Ludvig Napoleon. Hän kuitenkin muutaman vuoden päästä julistautui keisariksi nimellä Napoleon III. Keisarikunta kaatui myöhemmin, ja Preussin vastaisen sodan jälkeen 1870 Ranska julistettiin taas tasavallaksi.[20]
[muokkaa] Maailmansodat

Ensimmäisessä maailmansodassa Ranska taisteli ympärysvaltain puolella, ja koki suuria sekä inhimillisiä että taloudellisia menetyksiä. 1920-luvulla Ranska varustautui Saksaa vastaan tehokkaalla puolustusjärjestelmällä, Maginot-linjalla. Toisen maailmansodan länsirintaman taistelujen alkaessa Ranska hävisi nopeasti Saksalle ja joutui antautumaan jo kesäkuussa 1940. Aseleposoimuksen mukaan Pohjois- ja Länsi-Ranska jäivät Saksan miehittämiksi. Maan eteläosaa, Vichyn Ranskaa, hallitsi marsalkka Petainin hallitus, mutta käytännössä sekin oli Saksan vasallivaltio. Toisen maailmansodan loppuvaiheessa Ranskaan tehtiin Normandian maihinnousu ja maa vapautui.[20]

Toisen maailmansodan jälkeen Ranska ei saanut enää siirtomaitaan Ranskan Indokiinassa haltuunsa, vaan Vietnam, Laos ja Kambodža itsenäistyivät. 1950-luvulla Ranskan kävi myös veristä sotaa Algeriassa itsenäisyysliikettä vastaan.[21]
[muokkaa] Nykyinen Ranska

Nykyinen Ranskan valtio on nk. viides tasavalta, jonka määrittelevä perustuslaki vahvistettiin vuonna 1958. Siinä presidentin valtaoikeudet nostettiin samalle tasolle parlamentin kanssa, mitä kutsutaan puolipresidentilliseksi järjestelmäksi.[22]

Kevään 1968 kuuluisissa opiskelijamellakoissa Pariisissa maa ajautui vallankumouksen partaalle.

Vuoden 2002 presidentinvaaleissa äärioikeistolaisen kansallisrintaman johtaja Jean-Marie Le Pen pääsi toiselle kierrokselle. Jacques Chirac valittiin kuitenkin toiselle kaudelle.[21]

Vuoisina 2005-2006 maassa koettiin laajoja mellakoita, joihin osallistui ennen kaikkea lähiöiden maahanmuuttajataustaisia nuoria.[21]

Vuoden 2007 presidentinvaalit voitti entinen sisäministeri Nicolas Sarkozy.[21] Sarkozyn aikana Ranska on jälleen lähestynyt Natoa ja toiminut tiiviissä yhteistyössä Yhdysvaltojen kanssa.[20]

Ranskan korkein kohta, Mont Blanc (4 807 metriä), sijaitsee Alpeilla Ranskan ja Italian rajalla.[24] Mont Blanc on myös Euroopan korkein kohta.[25] Vuotuisten sademääräerojen vuoksi 4 807 metriä on määritelty vuoren "peruskorkeudeksi", sillä lumisena vuonna korkeus saattaa olla parhaimmillaan 4 811 metriä, kun taas vähälumisena vuotena korkeus saattaa olla vain 4 792 metriä.[24] Matalin kohta Ranskassa on kaksi metriä meren pinnan alapuolella oleva kohta Rhône-joen suistossa.[24]

Suurin osa Manner-Ranskasta on alankoa. Alanko ulottuu Manner-Ranskassa Belgian ja Saksan rajoilta Bretagneen, ja sieltä rannikkoa myöten kaartuen Rhônen suistoalueelle. Rhônen lisäksi Manner-Ranskan tärkeimpien jokien, Seinen, Loiren ja Garonnen, suistoalueet sijaitsevat alangolla.[25] Alanko on hyvää viljelysmaata, sillä se on tasaista ja hedelmällistä.[26] Suurin osa tästä alangosta onkin otettu viljelyskäyttöön.[26]

Manner-Ranskan keski- ja eteläosissa sijaitsee Keskiylänkö (ransk. le Massif Central), joka kattaa suunnilleen kuudesosan Manner-Ranskan pinta-alasta. Keskiylängön eteläosissa sijaitsee korkea ja kuiva kalkkikivitasanko, luoteessa nuorehkoista ja kuluneista tulivuorista on syntynyt laajoja vuoristoja ja kaakossa jyhkeät graniittimassiivit muodostavat jyrkän seinämän Rhône ja Saône -jokien laaksoihin.[26] Keskiylängön korkein kohta on nimetty Puy de Sancyksi ja se on 1 885 metriä korkea.[26] Keskiylänköä halkoo useat jokisolat. Rhônen laakso on yksi suurimpia ja se erottaa keskiylängön ja Alpit. Alpit hallitseva Kaakkois-Ranskan maisemaa ja ovat luonnollisena rajana Italian kanssa. Alppien pohjoispuolella on korkeat kalkkikiviset Juravuoret, jotka erottavat Sveitsin ja Ranskan. Juravuoria pilkkoo Rhône, joka virtaa Genevenjärvestä kohti Lyonia. Muita vuoristoalueita ovat Pyreneet etelässä Espanjan ja Andorran rajalla ja metsäiset Vogeesit Reinin laakson reunalla.lähde?
Garonne-joki virtaamassa huhtikuisen Toulousen halki.

Korsika on Välimeren saarille tyypillisesti kivinen, karu ja vuoristoinen. Ranskan Guayana on kapea rannikkotasanko, joka muuttuu sisämaahan mentäessä asumattomaksi sademetsäksi. Aluetta rajaa idästä Oyapock-joki, lännestä Maroni-joki ja sen sivujoet Litani ja Lawa ja etelästä Tumuc-Hamac-vuoret. Korkein huippu Ranskan Guayanassa on Bellevue de l'Inini, joka on 851 metriä korkea. Uusi-Kaledonia on Tyynen valtameren kolmanneksi suurin saariryhmä Papua-Uuden-Guinean ja Uuden-Seelannin jälkeen. Uuden-Kaledonian pinta-ala on 18 575 neliökilometriä ja sen pinnanmuodot ovat vaihtelevia alangoista ylänköihin. Korkein vuori Uudessa-Kaledoniassa on Mont Panié, jonka huippu on 1 682 metrin korkeudessa.lähde?

